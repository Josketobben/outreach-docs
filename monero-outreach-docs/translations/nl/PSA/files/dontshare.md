# Deel nooit je privésleutels

Zijn je privésleutels en hersteltekst veilig, dan is je Monero veilig. Privésleutels en hersteltekst zijn de enige manier waarop je toegang kan krijgen tot je wallet en je XMR kan uitgeven/versturen. Als je één van deze codes deelt, dan heeft degene met wie je dit deelt (of de persoon met de technische expertise het afhandig te maken) net zo makkelijk toegang tot je wallet als jij.

Je zou kunnen veronderstellen dat het veilig is je privésleutels elders te bewaren, maar wat als een voorbijganger je instructies aantreft op de vensterbank van je verstrooide grootmoeder? Dan word je op een goede dag wakker en is al je XMR verstuurd. Waarheen is onmogelijk te achterhalen dankzij Monero's hoge mate van privacy, en dus kan je je XMR nooit terugkrijgen.

Het kan ook voorkomen dat Monero's code gevorkt wordt tot een nieuw cryptoproject met de claim: 'vertienvoudig je bedrag in ruil voor je privésleutels'. Zulke situatie dien je ten alle koste te vermijden! Dit is niet enkel oplichterij, mogelijk tast het zelfs het netwerk aan. Hoe dan ook, pas op: oplichters teren op hebzucht.

### Word geen slachtoffer.

Het enige attribuut van de wallet dat je wil delen is je leessleutel (en dan ook alleen om te bewijzen dat je een bepaalde transactie ontvangen hebt). Vind je dit niet nodig, deel dan geen sleutels.
Als men naar meer vraagt dan je walletadres (of je leessleutel), dan probeert men je naar alle waarschijnlijkheid op te lichten. 
Samengevat: deel nooit je privésleutel!
