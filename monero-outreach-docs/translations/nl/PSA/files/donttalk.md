# Vertel nooit hoeveel Monero je bezit.

Gezegden als "praat nooit je mond voorbij" en "uit het oog, uit het hart" bestaan voor een reden. Als je je balans prijsgeeft, kan je onbedoeld al een doelwit zijn. Dit geldt met name op online fora en/of sociale media. Kwaadwillenden zoeken het hele Internet af voor informatie om mensen uit te buiten.
Bijvoorbeeld:

_Adam laat Eva via sociale media weten dat hij zojuist 30 XMR heeft gekocht. De boosdoener leest het bericht en wil deze 30 XMR voor zichzelf. Daarvoor past hij verscheidene snode tactieken toe: hij hackt Adam en steelt zijn XMR, met of zonder een spoor van vernieling achter te laten. Als Adam in eerste instantie niets had gezegd, zou hij geen doelwit zijn geweest, en was zijn XMR nu nog veilig._

Dit is een vereenvoudigd voorbeeld, maar er zijn honderden realistische scenario's te bedenken waarin gedeelde informatie je een doelwit kan maken, en nog meer manieren hoe hackers je daarmee kunnen uitbuiten. Monero aanraden en aanleren is één ding, opscheppen over je balans een ander. Blijf bij het eerste, vermijd het laatste.

Het bewaken van je informatie is extra belangrijk als je leeft onder een corrupte, machtsmisbruikende overheid. Wanneer deze besluit kapitaalbeperkingen op cryptovaluta uit te voeren, is het best dat ze niets van je Monero afweet. Want, hoewel Monero's netwerkprotocol zelf resistent is tegen kapitaalbeperking, kan de overheid toch proberen je wallet in beslag te komen nemen.

Kapitaalbeperking betekent dat men (legaal gezien, niet noodzakelijk technisch gezien) je Monero kan blokkeren of toe-eigenen. Doordat Monero voortdurend verbetert, wordt het voor corrupte overheden steeds moeilijker van je Monero af te weten... tenzij je er natuurlijk zelf (online) over praat. Weten ze nergens van af, dan kunnen ze ook geen zuurverdiend vermogen confisceren. Vertel dus nooit hoeveel Monero je bezit.
